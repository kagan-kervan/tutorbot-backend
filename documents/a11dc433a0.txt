Tarih: Millî Mücadele'ye Hazırlık Dönemi-I Özeti:

İzmir, I. Dünya Savaşı'nda gizli anlaşmalarla İtalya'ya bırakılmasına rağmen Paris Barış Konferansı'nda Yunanistan'a verildi ve 15 Mayıs 1919'da Yunanlar tarafından işgal edildi. İşgale ilk tepkiyi Hasan Tahsin gösterdi. İşgal, yurdun çeşitli yerlerinde protesto mitinglerine ve Kuvay-ı Milliye'nin oluşumuna yol açtı. Amiral Bristol Raporu, Yunanların bölgede azınlıkta olduğunu ve işgalin haksız olduğunu belirterek Milli Mücadele'nin haklılığını ortaya koyan ilk uluslararası belge oldu. Kuvay-ı Milliye, işgallere karşı oluşan milliyetçi direniş güçleriydi ancak düzensiz davranışları, düşmanı durduramamaları ve bazı liderlerin düzenli orduya katılmak istememesi gibi nedenlerle kaldırıldılar.