BİYOLOJİ
KONU
HAYVANLAR ÂLEMİ-OMURGALI HAYVANLAR
ÖZETİ
TYT TYT TYT TYT TYT TYT TYT TYT TYT TYT TYT TYT
HAYVANLAR ÂLEMİ-OMURGALI HAYVANLAR
Omurgalı Hayvanlar
• Omurgalıların en ayırıcı özelliği, vücutlarının sırt kısmında birbirini takip eden omurlardan yapılmış bir omurgaya
sahip olmalarıdır.
• Omurgalı hayvanlarda kıkırdak veya kemikten yapılmış bir iç iskelet ile vücudun sırt kısmında bir sinir kordonu
bulunur.
• İlkel omurgalılarda iskelet kıkırdak hâlinde olup gelişmiş omurgalılara doğru gidildikçe kemikleşmeye başlar.
• Bütün omurgalılarda kapalı dolaşım sistemi görülür. Kalp yapısı, balıklardan memelilere doğru gidildikçe gelişir.
Kalpleri en az iki, en çok dört odacık ihtiva eder.
• Suda yaşayanlar solungaç, karada yaşayanlar akciğer solunumu yapar.
• Alyuvar hücrelerinde solunum pigmenti olarak kana kırmızı renk veren hemoglobin bulunur.
• Sindirim sistemleri, farklı birçok görevi yerine getiren özelleşmiş bölgeler içerir. Besinlerini katı parçalar hâlinde alıp
çiğneyerek yutan omurgalıların otobur, etobur, hem otobur hem etobur olan türleri vardır.
• Boşaltım organları böbrek, boşaltım atıkları amonyak, üre veya ürik asittir. Boşaltım ve üreme organı açıklıkları, tek
veya ayrı ayrı olarak bulunur.
• Omurgalılar eşeyli yolla ürer. Balık ve iki yaşamlılarda dış döllenme; sürüngen, kuş ve memelilerde iç döllenme
görülür. Bazılarında yavru bakımı vardır.
Omurgalı hayvanlar beş gruba ayrılarak incelenir:
Balıklar
• Balıklar, tatlı ve tuzlu sularda yaşar.
• Vücutları, suyu geçirimsiz pullarla kaplıdır. Köpek balığı, çekiç balığı, vatoz gibi türlerinde kıkırdaktan; hamsi, sazan,
levrek gibi türlerinde kemikten yapılmış iç iskelet bulunur.
• Köpek balıkları gibi bazı balıklar hariç diğer tüm balıklarda dış döllenme ve dış gelişme görülür. Genelde yavru bakımı
yoktur. Vücut ısıları, dış ortam sıcaklığına bağlı olarak değişen canlılardır.
• Balıklar kış uykusuna yatmaz.
• Solungaç solunumu yapar.
• Boşaltım atıkları amonyaktır.
• Kalpleri iki odacıklıdır. Kalplerinde sadece kirli kan bulunur. Kalpten pompalanan kan, solungaçlarda temizlendikten
sonra kalbe geri dönmeden vücuda gönderilir.
• Çoğu balıkta suda batmadan kalmayı sağlayan hava kesesi bulunurken köpek balıklarında bulunmaz. Bu nedenle
köpek balıkları batmamak için sürekli yüzmek zorundadır.
Alabalık Vatoz
BBİİYYOOLLOOJJİİ -- TTYYTT MEBİ KONU ÖZETLERİ 11

HAYVANLAR ÂLEMİ-OMURGALI HAYVANLAR
İki Yaşamlılar
• İki yaşamlılar, tatlı sularda ve nemli karasal bölgelerde yaşamaya uyum sağladığından bu şekilde adlandırılır.
• Ayrı eşeyli canlılardır.
• Döllenme ve embriyonel gelişmeleri suda gerçekleşir.
• Embriyonel gelişimini tamamlamadan yumurtadan çıkan yavrulara larva adı verilir. Larvalar, başkalaşım geçirip ergin
canlılara dönüşür. İki yaşamlıların birçoğunda yavru bakımı görülmez. İki yaşamlılarda larva döneminde solungaç,
ergin döneminde ise akciğer ve deri solunumu görülür. Derileri daima nemli ve kaygandır.
• İki yaşamlılar kış uykusuna yatarlar.
• Boşaltım organları böbrekler olup boşaltım atığı embriyonel dönemde amonyak, ergin dönemde üredir. Bacaksız kur-
bağa, ağaç kurbağası, yılan balığı semenderi ve semender bu gruba örnek olarak verilebilir.
Kurbağa Semender
Sürüngenler
• Omurgalılar içerisinde karasal hayata uyum sağlayan ilk gruptur.
• Karada ve suda yaşayan türleri vardır. Vücutları, keratinden yapılmış pullarla ve kemiksi plakalarla kaplıdır. Kertenkele
ve yılanlarda pullu deri, büyümeyi engellediğinden zaman zaman yenilenir. Buna deri (gömlek) değişimi denir.
• Akciğer solunumu yaparlar. Vücut ısıları çevre sıcaklığına bağlı olarak değişen ayrı eşeyli canlılardır. İç döllenme ve
dış gelişme görülür.
• Üremek için suya ihtiyaç duymazlar. Sürüngenlerde kuluçkaya yatma, yavru bakımı ve başkalaşım görülmez. Kertenke-
le, bukalemun, geko, timsah, yılan, su kaplumbağası sürüngenler grubuna dâhil canlılardır.
Geko Yılan
2 MEBİ KONU ÖZETLERİ BBİİYYOOLLOOJJİİ -- TTYYTT

HAYVANLAR ÂLEMİ-OMURGALI HAYVANLAR
Kuşlar
• Kuşlar, omurgalı hayvanlar arasında uçabilen türler bulunduran ilk gruptur. Vücutları keratinden yapılmış pul, tüy ve
teleklerle kaplı canlılardır.
• Çene gagaya dönüşmüştür. Dişleri yoktur. Beslenme tipine göre gagaları; delmeye, parçalamaya veya yakalamaya
uyum sağlayacak biçimde şekillenmiştir.
• Kuşlar akciğerleriyle solunum yapar. Soluk alıp vermeye yardımcı olan ve uçmayı kolaylaştıran akciğerlere bağlı hava
keseleri vardır.
• Kalpleri, dört odacıklı olup kirli ve temiz kan tamamen birbirinden ayrılmıştır.
• Kuşlar vücut ısıları sabit canlılardır. Kuşların uzun kemiklerinin içi hava odaları ile doludur. Bu özellik, iskeletin daha
hafif olmasını sağlayarak uçmayı kolaylaştırır. Kuşların ön üyeleri, uçmayı sağlayan kanatlara dönüşmüştür. Bazı
kuşlarda kanatlar körelmiştir.
• Arka üyeler ise yürümeye, yüzmeye, tırmanmaya, koşmaya ve eşmeye uyum göstermiştir.
• Koku alma duyuları körelmişse de görme ve işitme yetenekleri yüksektir.
Penguen Kartal
Memeliler
• Yunus, balina gibi suda yaşayanların dışındaki memeli canlıların genelinin vücutları ısı kaybını engelleyen, kıllardan
oluşan, kalın bir örtüyle kaplıdır.
• Memeliler sıcakkanlıdır.
• Memelilerde solunum organı akciğerlerdir. Alveollü akciğerlerinin olması ve olgun alyuvarlarında çekirdek bulunmaması
sayesinde kanın oksijen taşıma kapasitesi yüksektir.
• Göğüs ile karın boşluğunu birbirinden ayıran ve solunuma yardımcı olan kaslı bir diyaframları bulunur.
• Memeliler dört odacıklı kalbe sahiptir. Kirli ve temiz kan dolaşımı tamamen birbirinden ayrılmış olup sabit vücut ısılı
canlılardır.
• Embriyolojik dönemde üyeler; yaşadığı ortama uygun olarak tutma, koşma, yakalama, uçma, yüzme gibi fonksiyonları
yerine getirecek şekilde değişime uğramıştır.
• Derilerinde ter, yağ, süt bezleri gibi salgı bezleri bulunur.
• Boşaltım organları böbrekler, boşaltım atıkları ise üredir. Üreme ve boşaltım sistemleri birbirinden ayrılmıştır.
• Memelilerde çoğunlukla iç döllenme ve iç gelişme görülür. Birçoğunun ana rahminde, embriyonun beslenmesini
sağlayan plasenta bulunur. Bazı türlerinde gelişimini tamamlamadan doğan yavru, gelişimini süt bezleri bulunan
özel bir kesede tamamlar.
BBİİYYOOLLOOJJİİ -- TTYYTT MEBİ KONU ÖZETLERİ 33

HAYVANLAR ÂLEMİ-OMURGALI HAYVANLAR
• Memeliler çoğunlukla yavrularını doğurur.
• Kanguru (keseli memeli), ornitorenk (gagalı memeli), fil, ceylan, yarasa, maymun ve fare gibi canlılar memeli grubuna
örnektir.
Kanguru Ornitorenk
Omurgalı Hayvanların Biyolojik ve Ekonomik Önemi
• Balıklar; vücut için gerekli olan protein, esansiyel yağ, vitamin ve mineral kaynağıdır. Balıklar aynı zamanda boya ve
kozmetik sanayisinde kullanılır. Yılan, örümcek, akrep gibi canlıların zehirlerinden bazı ilaçlar ve antikorlar üretilmektedir.
• Kümes hayvanlarının eti, yumurtası, tüyleri ve gübresi ekonomik ve ekolojik açıdan değerlidir. Özellikle kuş gübresi;
fosfor, azot, potasyum gibi mineraller açısından oldukça zengindir.
• Memelilerin eti, sütü, derisi ve kemikleri önemlidir. Derilerinden ve postlarından ayakkabı, çanta, kemer, cüzdan gibi
eşyalar üretilir.
4 MEBİ KONU ÖZETLERİ BBİİYYOOLLOOJJİİ -- TTYYTT

