Hücre zarı, akıcı-mozaik modeline göre protein, lipit ve karbonhidratlardan oluşur, seçici geçirgendir ve hücreye kimlik kazandırır. Hücre duvarı, bitki, alg, mantar ve prokaryot hücrelerde bulunur, hücreyi korur ve tam geçirgendir. Sitoplazma, hücre zarı ile çekirdek arasını dolduran yarı akışkan sıvıdır ve organelleri içerir. Çekirdek, hücrenin yönetim ve kalıtım merkezidir ve çekirdek zarı, çekirdek sıvısı, çekirdekçik ve kalıtım materyalinden (kromatin) oluşur.