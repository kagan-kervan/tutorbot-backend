BİYOLOJİ
KONU
BİLİMSEL YÖNTEM VE BASAMAKLARI
ÖZETİ
TYT TYT TYT TYT TYT TYT TYT TYT TYT TYT TYT TYT
BİLİMSEL YÖNTEM ve BASAMAKLARI
Bilim insanları, bir problemin çözümünde çeşitli yöntemler kullanabilir.
• Bilimsel yöntem, bir problemi çözmek amacıyla gerçekleştirilen mantık, ölçme, gözlem ve deneylere dayalı, sistemli
çalışmaların bütünüdür.
Belirli bir duruma veya olaya ilişkin yapılan gözlemler ve toplanan veriler ile problem net bir şekilde tanımlanır.
• Gözlem duyu organları veya ölçme araçlarıyla yapılan veri toplamadır. Gözlemler duyu organları ile yapıldığında nitel,
ölçme aracı kullanılarak yapıldığında ise nicel gözlem adını alır.
• Bir konu ile ilgili ulaşılan bilgiler veri olarak tanımlanır.
• Probleme ilişkin geçici çözüm önerileri hipotez olarak adlandırılır.
• Hipotezlerden ortaya çıkarılan mantıklı sonuçlara tahmin adı verilir.
• Hipotezler gözlemle ve deneylerle test edilmelidir. Bunun için bilimsel çalışmalarda genellikle kontrollü deneyler tercih edilir.
• Kontrollü deney, bir olayı etkileyecek faktörlerden sadece birinin değiştirilip diğerlerinin sabit tutulmasıyla yapılan
deneydir. Deney grubunda test edilecek faktör değiştirilirken kontrol grubunda tüm şartlar sabit tutulur. İki gruptan elde
edilen veriler karşılaştırılır.
• Etkisi araştırılan değişkene bağımsız değişken, bağımsız değişkene bağlı olarak değişen değişkene ise bağımlı
değişken denir. Gözlemin ve kontrollü deneylerin sonuçları bilim insanları tarafından değerlendirilir. Veriler hipotezi
destekliyorsa elde edilen sonuçlar gerçek hâline dönüşür.
• Gerçek, herkes tarafından doğruluğu kabul edilen ve aynı şartlarda aynı sonuçlara ulaşılan gözlemlerdir.
• Sonuçlar hipotezi desteklemiyorsa hipotez terk edilerek yeni bir hipotez kurulur.
Bilimsel Yöntem Basamakları
Gözlemlerin yapılması ve verilerin toplanması
Problemin tespit edilmesi
Hipotezin gözden geçirilerek
Hipotez oluşturulması
yeni bir hipotez kurulması
Hipoteze dayalı tahminler yapılması
Kontrollü deneylerin tasarlanarak uygulanması
Sonuçları değerlendirilmesi
Sonuçlar hipotezi destekliyor ise Sonuçlar hipotezi desteklemiyor ise
Deneylerin tekrarlanması, sonuçların başka
araştırmacılar tarafından doğrulanması
Hipotezin gerçek hâline gelmesi
BİYOLOJİ - TYT MEBİ KONU ÖZETLERİ 11

