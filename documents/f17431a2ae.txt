Elementlerin Sınıflandırılması: Metaller, Ametaller, Yarı Metaller ve Soy Gazlar

Elementler; metal, ametal, yarı metal ve soygazlar olarak sınıflandırılır. Metaller, elementlerin çoğunu oluşturur, parlak, oda sıcaklığında katı (Hg hariç), tel ve levha haline getirilebilir, erime ve kaynama noktaları yüksektir ve bileşiklerinde katyon olarak bulunurlar. Ametaller ise H, C, N, O, F, P, S, Se, Cl, Br, I elementleridir, katı halde mat, oda sıcaklığında katı, sıvı veya gaz olabilir, genellikle serbest diatomik veya poliatomik olarak bulunurlar ve erime noktaları düşüktür. Yarı metaller, B, Si, Ge, As, Sb, Te, Po ve At elementleridir, görünüm olarak metallere, kimyasal özellikler bakımından ametallere benzerler. Soy gazlar, 8A grubunda yer alır, oda şartlarında gaz halinde bulunur ve monoatomik yapıdadırlar.