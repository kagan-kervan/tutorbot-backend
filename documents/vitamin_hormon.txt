BİYOLOJİ
KONU
VİTAMİNLER VE HORMONLAR
ÖZETİ
TYT TYT TYT TYT TYT TYT TYT TYT TYT TYT TYT TYT
VİTAMİNLER
Görevi
• Vitaminler suda çözünen ve yağda çözünen olarak ikiye ayrılır.
• Yağda çözünenler vücutta depolanabilirken suda çözünenler depolanmaz. Bu nedenle yağda çözünenlerin vücutta ek-
siklikleri geç hissedilirken suda çözünenlerin eksikliği vücutta hemen belirti verir. Suda çözünen vitaminlerin normal
miktarları günlük alınmalıdır. Günlük miktardan fazlası ter ve idrarla atılır.
• Yağda çözünen vitaminlerin bağırsaklardan emilebilmesi için yağların sindiriminde ve emiliminde problem olmaması gerekir.
• Suda çözünen vitaminler (B ve C), yağda çözünenler (A, D, E ve K) vitaminleridir.
B vitaminleri enerji verici ve hücrelerde yapı birimi olarak kullanıl-
maz.
B vitamini bazı bileşik enzimlerin yapısına katılır. Bileşik enzimlerin
yardımcı kısmına katılarak koenzim bölümünü oluşturduklarından
düzenleyici molekül olarak görev yapar.
B vitamini içeren besinlerin bazıları
C vitamini antioksidan özellik gösterir. Bağışıklık sisteminin
güçlenmesinde ve diş sağlığının korunmasında önemlidir. Kan
hücrelerinin yapımı için gerekli olan demirin ve folik asidin kana
geçmesini kolaylaştırıp kansızlığı önlemede etkilidir.
C vitamini en fazla turunçgillerde bulunur.
A vitamini besinlerle provitamin A şeklinde alınır, daha sonra ince
bağırsak ve karaciğerde A vitaminine dönüşür.
Görme, büyüme, üreme, kan yapımı, embriyo gelişimi ve bağışıklı-
ğın güçlenmesi için gerekli olan bir vitamindir.
A vitamini bakımından zengin besinler
D vitamini besinlerle alınan ya da deride üretilen provitamin D,
karaciğerde ve böbrekte çeşitli tepkimelerle D vitaminine çevrilir.
Besinlerle alınan kalsiyumun ve fosforun ince bağırsaktan emilme-
sini, kemik ve dişlerde depolanmasını sağlar. İdrarla kalsiyum ve
fosfor atılımını azaltır.
D vitamini içeren bazı besinler
BİYOLOJİ - TYT MEBİ KONU ÖZETLERİ 11

VİTAMİNLER VE HORMONLAR
E vitamini hücrelerin yenilenmesi, genel sağlığının korunmasında
ayrıca hücrelerin daha uzun yaşamasında, hücre zarının korunma-
sında ve damar tıkanıklığının önlenmesinde etkilidir. Kontrolsüz
hücre bölünmesini önlediğinden tümör oluşumunu engeller. Alzhe-
imer hastalığının ilerlemesini yavaşlattığı için de önemlidir.
E vitamini içeren bazı besinler
K vitamini, oksijenli solunumda ve kanın pıhtılaşmasında görevli
bazı enzimlerin koenzimi olarak görev yapar.
Kanın pıhtılaşmasını sağlayan proteinlerin sentezi için gereklidir.
K vitamini içeren bazı besinler
Canlılar İçin Önemi
• B vitamini eksikliğinde beriberi, pellegra, anemi, yorgunluk, iştahsızlık, kaslarda kramp, deride yağlanma, cilt sorunları,
saç dökülmesi, havale, görme bozuklukları, ağızda yaralar, sinirsel bozukluk, zihin bulanıklığı ve bunama gibi sağlık
sorunları oluşabileceğinden canlılar açısından önemlidir.
• Diş etlerinde kanamalar ve çekilmeler, bağışıklık sisteminde zayıflama, yaraların iyileşmesinde gecikme, iştahsızlık,
hâlsizlik ve eklemlerde şişme, çocuklarda büyüme geriliği C vitamini eksikliğinden kaynaklanan durumlardır.
• A vitamini görme, büyüme, üreme, bağışıklık, kan yapımı için önemlidir. Uzun süre eksikliğinde gece körlüğü, deride
kuruma ve pullanma, kemik ve diş gelişiminde problemler, vücut direncinde azalma görülebilir.
• D vitamini yetersizliğinde besinlerle alınan kalsiyum ve fosfor mineralleri ince bağırsaktan yeterince emilemeyeceğin-
den çocuklarda uzun kemiklerde eğriliklerle ortaya çıkan raşitizm, yetişkinlerde osteoporoz (kemik erimesi), osteoma-
lazi (kemik yumuşaması) hastalıkları meydana gelir.
• E vitamini kısırlık, kaslarda yorgunluk, karaciğer hastalıkları, kırmızı kan hücrelerinin kolayca parçalanması gibi
sağlık sorunlarının çözümü için gereklidir. Ayrıca eksikliği erkeklerde sperm üretiminin azalmasına, kadınlarda ra-
him fonksiyonlarının bozulmasına, kasların zayıflamasına, alyuvarların parçalanmasına ve hücrelerde zar yapısının
bozulmasına neden olur.
• Kansere ve kalp hastalıklarına yakalanma riskinin de E vitamini eksikliği ile arttığı düşünülmektedir. E vitamini eksikliği
cilt yaşlanmasını hızlandırır, kısırlığa yol açabilir.
HORMONLAR
Görevi
• Hormonlar hayvanlarda kan ve vücut sıvılarıyla hedef organlara taşınarak hücreler üzerinde düzenleyici etki gösterir.
• Büyümeyi, gelişmeyi, farklılaşmayı, üreme ve homeostaziyi sağlar.
• Bitkilerde kök ve gövdenin büyümesi, yaprak oluşumu, çiçeklenme, meyve oluşumu, olgunlaşması, üreme, tohumun
çimlenmesi gibi olayları; hayvanlarda ise büyüme, gelişme ve üreme gibi metabolik olayları düzenler.
Canlılar İçin Önemi
• Metabolizmayı düzenlediğinden canlılık açısından çok önemlidir.
• Hormonlar dokularda çok az miktarda bulunmalarına rağmen miktarındaki çok küçük bir değişim metabolizmayı olumsuz
etkiler. Örneğin; hipofiz bezinden salgılanan ve kanla vücuda dağılan büyüme hormonu insanda vücut hücrelerini etki-
leyerek büyümeyi ve hücre bölünmesini uyarır. Büyüme çağındaki bir çocukta az salgılanırsa cücelik, fazla salgılanırsa
devlik görülebilir.
2 MEBİ KONU ÖZETLERİ BİYOLOJİ - TYT

